Arreteerituteks loeme neid baasis sisalduvaid, kellel on arreteerimise kuupäev olemas või on see teadmata, kuid arreteerimise fakt on mingil muul moel kinnitatud. Teatavasti "mittepoliitilised" memoriaalile ei lähe.

Küüditatutega on selles mõttes lihtsam, et neid saab lugeda poliitilisteks a priori, samuti on tõestatud juba ette nende seos Eestiga. Arreteeritute puhul võiks esmaseks allikaks olla "Ohvrite" andmebaas, mille osas peaks üles leidma vasturääkivused kõigepealt arreteerimise kuupäeva suhtes, samas kui sarnasusi arvestades võiks näiteks isikuid ühendada. Lisaks peaks võtma Memento raamatud 8-1 ja 8-2.

Arreteerimise kuupäev peaks jääma 16.6.1940 ja 20.8.1991 vahele, kõik väljajäävad tuleks märkida kahtlasteks ja üle kontrollida.

Niisiis, nüüd peaks Mihkel vaatama, kes meil arreteeritud ja süüdimõistetud on (kuupäevad olemas) ja otsima välja nende seast siis allpool kajastatud paragrahvidega juhtumid ja märgistama need meie kokkulepitud tabeli väljas **KasPoliitiline**.  
Need arreteeritud, kel paragrahvi pole või ei ole õiget, peaks märgistama, et tuleb kontrollida.


## „Poliitilised“ paragrahvid
Need süüdimõistmise (või kui süüdi mõista ei jõutud, siis arreteerimise) aluseks olnud paragrahvid, mille järgi süüdimõistetud isikud kvalifitseeruvad rehabiliteerimise seaduse (1992) järgi rehabiliteeritutena ja seetõttu on õigusevastaselt represseeritud isikud ja kuuluvad KO memoriaalile kandmisele.

### Vene NFSV kriminaalkoodeksi (vene k УК РСФСР jne) paragrahvid (kehtis aastatel 1940–1960)
Arvesse läheb ka süüdistus allpoolloetletud paragrahvides ettenähtud „kuriteole kihutamise või kaasaaitamise eest“ (tähistatud läbi paragrahvi 17, näiteks 17-58-1a) ja „kuriteo katse või ettevalmistamise eest“ (läbi paragrahvi 19, näiteks 19-58-1a). Süüdimõistmise paragrahvid on algtabelis „ohvrid“ veergudes AO kuni BK.
Kui paragrahv ei ole loetelus toodud konkreetse lõikega, lähevad arvesse kõik paragrahvi lõiked, vastasel juhul ainult määratud lõige (näiteks 58-10 lg. 1 läheb arvesse, 182 lg. 2 aga mitte).

  - 58-1a
  - 58-1b
  - 58-1v
  - 58-1g
  - 58-2
  - 58-3
  - 58-4
  - 58-5
  - 58-6
  - 58-7
  - 58-8
  - 58-9
  - 58-10
  - 58-11
  - 58-12
  - 58-13
  - 58-14
  - 59-2
  - 59-3
  - 59-4
  - 59-5
  - 59-6
  - 59-10
  - 59-13
  - 60
  - 61
  - 62
  - 64
  - 66
  - 68
  - 69
  - 70
  - 79-1
  - 79-2
  - 79-3
  - 79-4
  - 81
  - 82
  - 84
  - 121
  - 122
  - 125
  - 126
  - 182 lg.1
  - 192a
  - 193-7 lg. "g"
  - 193-10


### Eesti NSV kriminaalkoodeksi paragrahvid (kehtis aastatel 1961–20.08.1991):

  - 62
  - 63
  - 64
  - 66
  - 67
  - 68
  - 70
  - 73
  - 74
  - 74-1
  - 78
  - 79
  - 80
  - 81
  - 86-1
  - 87
  - 137
  - 167
  - 177
  - 189-1
  - 194-1
  - 194-2
  - 194-3
  - 194-4
  - 220
  - 221
  - 222
  - 224
  - 189 (Kui süüdimõistmise aluseks oli võitlus Eesti Vabariigi iseseisvuse nimel ja Eesti rahvale tehtud ülekohtu vastu)
  - 189-2 (Kui süüdimõistmise aluseks oli võitlus Eesti Vabariigi iseseisvuse nimel ja Eesti rahvale tehtud ülekohtu vastu)

Lisaks tuleb arvestada teiste liiduvabariikide kriminaalkoodeksite analoogiliste punktide järgi süüdi mõistetud Eesti kodanikke ja alalisi elanikke. Meie kontekstis on ette tulnud Ukraina NSV (USSR) kriminaalkoodeksi poliitilised paragrahvid (seal 54-1 võrdub Vene NFSV KK paragrahviga 58-1 jne). Need tuleks märkida ära kui käsitsi ülevaadatavad asjad.  

Kuna tegemist on erinevate koodeksitega, tuleks arvestada ka süüdimõistmise aega (olemas nii ohvrite andmebaasis (algses tabelis veerg AN) kui Memento asjades) ja lisada see meie andmebaasi täiendava kirjena.  

Kuna rehabiliteerimisele kuulusid kõik kohtuväliste asutuste poolt süüdimõistetud, siis peaks ka süüdimõistjad, vähemalt erinõupidamise, lisama andmebaasi (ohvrite algtabelis veerg AL). Seda arutame edaspidi, kuidas neid ühtlustada.

Kui isik on arreteeritud, kuid mitte süüdi mõistetud, sest on enne vahi all surnud, tuleb arvestada neid paragrahve, mis on arreteerimise aluseks olnud (ohvrite tabel veerg Z).

*21.02.17  
MS*

---

\* [Ohvrite tabeli veerud](./Ohvrite tabeli pealkirjad.md)
